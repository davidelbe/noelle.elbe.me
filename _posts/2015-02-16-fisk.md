---
layout: post
title: Fisk
date: 2015-02-16
---

Fisk kan vara två saker. Dels små matbitar som smakar och luktar konstigt. Dels kan de vara små roliga filurer som simmar runt i vatten. Vi har båda två sorterna hemma, och jag äter inte någon av dem.

![Akvarie](/images/2015-02-15-akvarie.jpg)

Akvariet är egentligen en vas, men det går bra att ha fiskar i dem ändå. Jag klappar på fiskarna men det är svårt att göra det genom det tjocka glaset. För att de ska förstå att jag är snäll och vill dem väl bankar jag allt vad jag kan på rutan, ropar glatt och trycker min stora mun mot glaset, precis som när man pussas.

Fiskarna verkar inte riktigt förstå. De simmar åt andra hållet. När jag blir stor så jag når över glaset ska jag hoppa i där och bada med dem.



