---
layout: post
title: Kiss me
date: 2014-12-07
---

Hej alla bloggläsare! Jag tänkte dela med mig av ett litet tips. Om ni är som jag så älskar ni vatten. Både att dricka och bada i.

Det senaste  jag har upptäckt är att man kan få vara med pappa och mamma när de duschar. Det är bland det roligaste som finns! Då finns det både massor av vatten och många roliga plastleksaker att kasta omkring.

Tyvärr är mina föräldrar riktiga lortgrisar som inte duschar mer än kanske max 4-5 gånger per vecka. Jag har hittat på ett bra sätt att få dem att duscha oftare så jag får vara med.

Tekniken går ut på att man först dricker massor av vatten. När du tror du är färdig – drick lite till.
Efter ett tag kommer mamma eller pappa vilja byta din blöja. Det är då du håller inne den sista skvätten. Vänta tills de har tagit av blöjan och böjt sig ner för att hämta nästa blöja. Då släpper du på trycket, ända från tårna. Med lite övning blir man duktig på det här, i går träffade jag exempelvis pappa på näsan och tröjan.

Sen tar det inte många minuter innan man hamnar i duschen eller badet. Win-win!

![dusch](/images/duschkiss.jpg)
