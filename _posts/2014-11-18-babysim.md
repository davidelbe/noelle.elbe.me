---
layout: post
title: Babysim
date: 2014-11-18
---

Idag var vi på babysim. Jag träffade på en riktig badkruka som satt på kanten hela tiden och inte riktigt verkade lika social som de andra bebisarna. Det är lite underligt, för jag tror att det är simlärarens barn och borde träffa mycket folk. Men vissa bebisar är sådana där. Lite avvaktande och stela.

Ni som känner mig vet ju att jag inte ger mig så lätt. Jag lade ner hela min själ i att prata med den här ensamma bebisen på kanten. Klart att hon skulle vara med i gänget.

Jag började med att helt vänligt skvätta massor av vatten i ansiktet på henne så att hon kände att jag behandlade henne på precis samma sätt som de andra bebisarna.

Sedan fortsatte jag med att lära henne high five. Hon fick också lära sig hur man bäst tuggar på andras knogar. Ni vet så man får till det där göttiga kliet i tandköttet, men inte det onda i sin hand. 

Till sist visade jag henne hur man dök jättedjupt ner i vattnet utan att få mer än 2-3 kallsupar.

Hon var inte så imponerad, men nästa gång ska jag få henne att mjukna till.

Här ser ni oss på bild!

![babysim](/images/babysim.jpg)

