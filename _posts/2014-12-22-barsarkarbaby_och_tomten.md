---
layout: post
title: "Bärsärkarbabyn och Tomten"
date: 2014-12-22
---

Idag har det varit rena rama julafton! Eller jag tror det i alla fall för detta blir ju min första jul utanför magen.

Visserligen skulle vi bara slå in en julklapp och en fördelsedagspresent men jag hittade en hel låda full med massor av olika snören, papper, glittergrejer och annat krimskrams.

Fatta att jag gick bärsärkargång!

![bild](/images/2014-12-22_2.jpg)

Det enda som saknades var den där tomten mamma har berättat om. Det ska tydligen vara en gubbe med skägg och röda kläder som ger snälla barn presenter.

Jag tror inte mamma har fattat men jag förstår ju att det är pappa. Skäggig, gammal, snäll och röda kläder.

Den sista pusselbiten föll på plats när jag undersökte pappas garderob. Att mamma inte har kopplat ihop det än är ett under. Speciellt när vi har varit på babysim för pappa är ju utklädd till tomten varje gång då! Hans röda badbyxor avslöjar honom, men hon verkar tycka det är spännande så jag har inte hjärta att berätta.

Därför kommer jag försöka låtsas som ingenting på julafton. Heja mig!

![bild](/images/2014-12-22_1.jpg)
