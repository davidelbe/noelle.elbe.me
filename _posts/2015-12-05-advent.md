---
layout: post
title: Advent och mutter
date: 2015-12-05
---

Det har varit första advent. Då brukar mamma och pappa bjuda
in vänner som hälsar på och äter upp vår mat. Den här gången
kom det flera stycken och alla vuxna lekte "Ryktet går".
Det konstiga med vuxna är att de ofta sitter still när de leker.
Det kan inte jag göra mer än några minuter.

![advent](/images/2015-11-29-advent.jpg)

Det har blåst jättemycket. Jag brukar blåsa ut ljus, men härom
natten var det någon som blåste ned ett helt träd vid min
förskola.

![träd](/images/2015-11-30-trad.jpg)

En bra nyhet är att jag har fått en adventskalender från farmor
och en adventskalender från farfar. Den dåliga nyheten är att jag
vet att det finns massa roliga saker i adventskalendern, men jag
får inte öppna alla luckorna.

![kalender](/images/2015-12-02-kalender.jpg)

Jag brukar försöka göra det i smyg, när mamma och pappa inte ser på.

Åh, en annan sak - jag har ätit en mutter som egentligen skulle hålla
ihop en julstjärna. Den kommer nog ut snart, säger pappa.
