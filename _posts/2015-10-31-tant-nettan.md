---
title: "Tant Nettan"
author: david_elbe
date: 2015-10-31
layout: post
permalink: /2015/tant-nettan
---

Moster Nettan fyllde år i veckan. Hon är typ 20 gånger så gammal som jag. Det är jättegammalt. Så nu är hon tant.
Vi firade henne ordentligt med en middag på restaurang Båtsmannen här i Växjö. Jag vet inte riktigt vad hon ska göra sen, men jag antar att hon ska gå i pension snart, för det gör gamla människor.

![bild](/images/2015-10-24-2.jpg)

Sen har jag gjort mitt första stora framträdande. Flera hundra människor hade kommit för att se mig sjunga och dansa i Mariakyrkan. Det var häftigt.
Egentligen skulle vi sitta stilla och sjunga, men jag passade på att dansa så mycket jag orkade. Dansa är roligt.

![bild](/images/2015-10-25.jpg)

I veckan har jag och Pappa gjort en heffaklumps-fälla. Den gillrade vi med ett russin som jag hittade under min strumpa, och pappas kalsonger, för det gillar Heffaklumpar. Vi fångade ingen Heffaklump. Det blev jag som fastnade i fällan - men det var roligt ändå.

![bild](/images/2015-10-27.jpg)

Idag ska jag åka och titta på farbror Tobias nya hus i Karlshamn.
