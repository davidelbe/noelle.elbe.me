---
layout: post
title: "Muggtrix!"
date: 2015-01-18
---

Hej på er! Jag kan hälsa att jag sover mycket bättre i mitt nya sovrum. Dessutom
kan jag och pappa smyga upp tidigt på morgonen och busa utan att mamma vaknar.

Jag håller på att lära mig ett sånt där trick där man använder tre muggar
och lägger en röd boll under en av dem så ska man gissa i vilken mugg bollen
finns. Jag använder små brödbitar istället för röda bollar. Problemet är
att någon äter upp brödbitarna hela tiden, så jag har själv svårt att veta
i vilken mugg de fanns. Kul är det hur som helst.

![bild](/images/2015-01-18-muggar.jpg)


Farmor Inger var här igår. Hon är rolig hon. Jag fick en ny bok, och det
var bra för jag har bläddrat och bitit i alla mina gamla böcker. Sen gick
jag och farmor till pizzerian och lagade lunch åt mamma och pappa medan
de satte upp skåp i köket.

Farmor lärde mig att trumma i golvet så det låter roligt. Det ska jag göra
nästa gång mamma sover för länge. Farmor har så smarta tricks jämt.

Pappa sa att jag fick blogga lite själv. I annat fall brukar ju han skriva på
tangentbordet åt mig. Så här blev det:

```
Jp,km km+   ,mk
Ö_Ä_Ä:
```

Äh, ni förstår säkert vad jag menar.
