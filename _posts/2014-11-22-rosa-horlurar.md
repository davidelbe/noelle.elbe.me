---
layout: post
title: Rosa hörlurar
date: 2014-11-22
---

Tja, vad säger man. Pappa försökte tvinga på mig ett par rosa hörlurar. Det fina med det var att jag slapp höra hans tjat, men jag kunde inte heller lyssna på Ylvis-sångerna som jag gillar så mycket.

Skitmärkligt det där med öron, varför kan man inte blunda med dem? Funkar ju fint med ögonen när man vill bli osynlig ett tag. Munnen kan man också stänga om man inte vill prata har jag hört. Jag har naturligtvis inte provat det sistnämnda än.

Hur som helst, pappa fick ta på sig hörlurarna istället. Han såg inte klok ut. Det gjorde han inte innan heller, så allt är som vanligt. Mamma säger dessutom att han ändå aldrig hör vad man säger så inte heller där märkte vi någon skillnad. Min slutsats är alltså att hörlurar inte har någon direkt effekt på pappor.

![Hörlurar](/images/rosa-horlurar.jpg)