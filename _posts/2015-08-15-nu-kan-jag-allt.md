---
layout: post
title: Nu kan jag allt!
date: 2015-08-15
---

I onsdags började jag på förskolan. Jag och pappa var där. Vi fick leka med många leksaker samtidigt, bland annat lego och dockor och dinosaurier och tigrar och järnvägar.

Jag hittade en kulram. Den var kul, det hördes på namnet. Den lekte jag med länge. De andra barnen var också roliga, men vi hade fullt upp med leksakerna så vi hann inte prata så mycket med varandra. Pappa säger att vi ska gå till förskolan varje dag nu. Det behövs egentligen inte, jag lärde mig allt redan första dagen. 

![kulram](/images/2015-08-15-kulram.jpg)

Inskolningen tar bara några timmar. Resten av dagarna har jag varit med pappa och följt med på hans möten. Jag har ritat på många konferensbord, stoppat majskrokar och russin i fickorna på alla kavajer jag kommit åt. Dessutom bajsade jag precis när pappa höll en viktig presentation för en kund. Det luktade jättemycket. Jag är stolt. Pappa såg inte lika stolt ut.

Nu har jag följt med Mia och Morfar till Gislaved, och idag kommer mamma och pappa dit också, så ska vi på kalas. Vi hörs snart igen!

![tunnel i växjö](/images/2015-08-15-tunnel.jpg)

