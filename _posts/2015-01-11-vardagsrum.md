---
layout: post
title: "Vardagsrum och uppflyttning"
date: 2015-01-11
---

Nu har jag börjat inse tjusningen med att förflytta mig till fots.
Det är ju dumt att slita på händerna i onödan. Jag fick en fin
gåvagn i julklapp, och den har jag promenerat runt med en del
här i huset.

Den verkar dock ha något fel på röststyrningen. Trots mina högljudda
protester kör den rakt in i väggar och andra saker. Jag ska be pappa
fixa det.

![bild](/images/2015-01-11-gastol.jpg)

Det har hänt mycket hemma i huset på Riddaregatan nu, så jag har inte
hunnit blogga så mycket. Jag har fått ett eget rum på ovanvåningen som
nästan är klart. Jag ska flytta in där nästa vecka.

Under tiden har jag flyttat in hos mamma och pappa på ovanvåningen.

Det var tungt jobb att lyfta upp alla grejerna till ovanvåningen. Som
vanligt hade de andra ingen koll, så jag fick dirigera farbror Tobias,
farbror Albin, morfar Johnny och morbror Niclas hela tiden.

På bilden ser ni hur jag instruerar farbror Tobbe i hur man använder
TV:n på bästa sätt. Det innebär alltså att sätta igång Taylor Swift på
Youtube på högsta volym.

![bild](/images/2015-01-11-vardagsrum.jpg)

Inatt blåste det förresten jättemycket. Det var någon som hette Egon
som blåste, sa Pappa. Grannens takpannor trillade ner, och vi hade skräp
i hela trädgården. Tur man slipper fixa det själv utan bara kan kolla
genom fönstret när mamma och pappa jobbar.
