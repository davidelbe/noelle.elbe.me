---
layout: post
title: Jag är med i tidningen!
date: 2015-08-22
---

Jag har varit med i tidningen för första gången i mitt liv. En tidning är något man skulle kunna rita på om det inte vore för att någon redan ritat på den tidigare. Dessutom kostar den mer än vanliga papper. Det är märkligt vad vuxna prioriterar olika saker.

Nu hade i alla fall en tidningstillverkare den goda smaken att trycka upp mitt fina ansikte i en av deras tidningar. Både mamma och pappa var stolta över det. Själv gjorde jag inte så mycket, utan såg mest ut som vanligt.

![Smålandsposten](/images/2015-08-19-tidning-smp.jpg)

Inskolningen har gått bra. Jag har åkt rutschkana och satt upp bilder på en flanelltavla. Det finns många roliga leksaker på förskolan, men jag får inte ta med dem hem.

Förra helgen var jag med mamma och pappa i Rånäs. Vi gick runt sjön Mörkemalen. Det var ganska lätt, fastän pappa sa att det var lite jobbigt. Jag gick själv hela vägen kan man säga. Om sitta på pappas axlar räknas som att gå själv – och det måste det väl göra eftersom det är jag som bestämmer vart vi ska gå? 

![pappa](/images/2015-08-16-pappa.jpg)
![pappa - ryggsäck](/images/2015-08-16-sova-pappa.jpg)
![stocken  mörkemalen](/images/2015-08-16-stocken.jpg)
![släkten](/images/2015-08-16-jennie-connie-goran.jpg)

Sedan fick vi fika i trädgården hemma hos Evald och Barbro. De har alltid så mycket fika där, så det är tur att jag kommer dit ibland och hjälper dem att äta upp det. Jag vet inte om de hade orkat äta upp allt det där själva.

Det blåste så mycket att pappas kaffekopp blåste iväg på Ann-Helen. Det var roligt!

![fika med ann-helen, farmor och barbro](/images/2015-08-16-fika.jpg)
![mer](/images/2015-08-16-mer.jpg)

