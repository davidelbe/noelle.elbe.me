---
layout: post
title: "Jul"
date: 2014-12-27
---

Oj, det har hänt mycket de senaste veckorna. Jag har blivit jättebra på att stå upp själv och bara hålla mig i luften.

Vi har firat jul med familjen. Eller familjerna. Mammas och pappas närmaste släktträd liknas mest vid en stor spaghetti-härva. Vi gjorde vårt bästa i alla fall.

Först hälsade vi på mammas farmor och farfar. Pappa åt jättemycket mat. Jag såg på TV. Det var något slags samling av trailers som tydligen skulle vara bra. Jag tittade en stund, sedan kröp jag omkring och ryckte folk i byxbenen istället.

![bild](/images/2014-12-27-jul4.jpg)

Sedan åkte vi till Farmor Inger hemma hos hennes syster i Reftele. Det var massor av människor där och jag fick flera presenter av en rolig kille i rött. Farmor bjöd mig dessutom på smakprov av kakorna när ingen såg. Bra, Farmor!

![tomte](/images/2014-12-27-jul3.jpg)

Sen åkte vi vidare till Morfar Johnny i Gislaved. De hade bullat upp med massor av paket och julgröt och grejer. Men jag somnade ganska fort så jag fick öppna mina grejer dagen efter. Ingen tomte så långt ögat nådde där inte. Pappa säger att tomten inte har OB-tillägg.

Jag fick en schysst stege av mammas syskon. Den har hjul på sig så jag kan putta fram den till allt som jag vill nå upp till, och sedan är det bara att sträcka sig. Nu kan inte mamma och pappa gömma saker högt upp längre. Tack, morfar!

![gåvagn](/images/2014-12-27-jul1.jpg)

Dagen efter det åkte vi långt ned till Malmö och hälsade på Farfar Gert och mina farbröder. Där fanns det snö i mängder!

Farbror Albin är jättelång. Han får knappt plats någonstans. Jag försökte visa honom hur man bäst tar sig fram genom att krypa, men han verkade inte förstå riktigt.

![albin](/images/2014-12-27-jul2.jpg)

Farfar hade ett jättebra lekrum med massa ballonger och tåg och andra livsnödvändigheter. Dit ska jag åka igen!

Vi har åkt jättemycket bil den här julen. Det går ganska fort. Man sätter sig i bilen, och sen blundar man och sen är man framme.
