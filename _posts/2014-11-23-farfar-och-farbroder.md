---
layout: post
title: Farfar och farbröder på besök
date: 2014-11-23
---

I går var farfar Gert och farbröderna Albin och Tobias på besök. Det var även några fruar som hängde med och såg till att de uppförde sig ordentligt.

Besöket började strålande med att jag fick presenter. Det var två olika böcker som inte går att riva sönder. Jag tror det är en pik sedan min konfettiskola. Den ena boken handlade om en tumme, och den andra om en groda och en gris. Båda böckerna smakade ganska gott.

Det måste gå att göra konfetti av böckerna på något sätt. Jag tror jag ska önska mig en sax i julklapp.

Resten av kvällen gick åt till att handla, laga mat och dricka röd saft ur höga glas. De vuxna spelade Plump. Själv kände jag mig lite krasslig och fick ta det lugnt med både saft och spel & dobbel. Jag somnade innan gästerna gått hem.

I morgon ska jag snora ner farfars favorittröja!

![img](/images/farfar-laser-saga.jpg)

