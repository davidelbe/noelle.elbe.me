---
layout: post
title: Äntligen lite snö
---

Nu har det äntligen kommit lite snö här. Fast snön var
jättekall. Varför var det ingen som sa något? Nästa gång beställer jag
varm snö.

![Bild](/images/2016-01-01-snogubbe.jpg)

Jag och pappa åkte pulka i trädgården. Det gick jättefort! Sen gjorde
vi snölykta på grindstolpen och så hjälpte jag mamma att sätta ihop en
snögubbe. Jag blev lite ledsen, för den ville inte följa med in och
leka.

![Bild](/images/2015-12-26-allan.jpg)

I mellandagarna var vi i Malmö och hälsade på Farfar, Birgitta och
Allan. Det var lite läskigt att träffa Allan, för han hade blivit så
stor sen jag träffade honom senast. Jag klarade förresten av att åka
hela vägen ner till Malmö i bil utan att somna. Jag pratade nästan
hela resan. Jag tror Pappa och Mamma tyckte att jag var duktig. Sedan
var jag gnällig hela eftermiddagen. Det får man vara när man varit
vaken länge.

![Bild](/images/2015-12-27-ikea.jpg)

Vi tittade in på Ikea också. Jag skrev en inköpslista åt Farfar så han
inte skulle glömma bort att köpa leksaker.

![Bild](/images/2016-01-01-pannkaka.jpg)

I går kväll testade jag att laga pannkakor på min egen spis. De blev
jättegoda. Jag är nog bäst på att laga mat!
