---
layout: post
title: Studsmatta och fotografering
---

Det var längesedan jag skrev något i bloggen nu. Pappa säger att det beror på att jag inte har sovit så bra på nätterna. Då blir pappa trött. Konstigt, det är ju jag som inte sover.

Jag har fått en studsmatta i trädgården. Det var ett roligt projekt där pappa sa många barnförbjudna ord innan det var klart. Mamma köpte en studsmatta som man ska ha på marken och gräva ett hål under. Det var bara det att mamma och pappa lyckades välja den enda platsen i hela trädgården där det var berg precis under gräset.

Jag förstår verkligen inte hur någon kan ha glömt ett helt berg under gräset. Det är ju jätteslarvigt. Själv brukar jag glömma min ryggsäck ibland.

Hur som helst - Pappa och Mamma fick laga hålet och fixa ett nytt hål. Pappa blev jättesvettig. Mamma blev jättesvettig. Grannen blev glad. Jag åt en glass och lade tillbaka lite jord i hålet då och då. Det är roligt att kunna hjälpa till.

![Studsmatta](/images/studsmatta.jpg)

Idag har jag lånat pappas kamera och tagit några foton. Det blev mest på mina fötter. De verkar gilla att vara med på bild. Här är en bild jag tog på pappa.

![David Elbe](/images/david-elbe.jpg)

Sedan fick pappa ta en bild på mig också. Det tog jättemånga gånger innan jag blev nöjd.

![Noelle vid trappan](/images/noelle-vid-trappan.jpg)
