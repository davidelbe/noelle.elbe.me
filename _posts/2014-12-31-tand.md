---
layout: post
title: "En tand!"
date: 2014-12-31
---

Jag tror inte jag har sagt det, men jag har fått en tand! Den bara dök upp en dag. Det kliar jäklars!

![tand](/images/2014-12-31-tand.jpg)

Det här kan man göra med en tand:

  * Bita sönder majskrokar så det krasar jätteroligt.
  * Bita pappa jättehårt i fingret när han matar mig så han skriker jätteroligt.
  * Bita mamma i tån när hon tittar på TV så hon ger mig uppmärksamheten som jag förtjänar.
  * Ta bort färg på saker så de blir lite snyggare.
  * Göra märken så jag kommer ihåg vad jag tuggat på tidigare.
  * Göra roliga ljud när man dricker ur glas.
  * Borsta den. Det går rätt fort.

Det har varit jättekallt de senaste dagarna. Jag gillar inte riktigt
det där med kyla. Mamma och jag har matat småfåglarna så att de inte ska frysa ihjäl. Själv fryser jag också så tanden skallrar.

![kallt](/images/2014-12-31-kallt.jpg)

Det är tur att det finns varma täcken. Pappa brukar ta en whisky när han fryser, men jag tror mer på täcken och filtar, jag. Mamma säger att pappa pratar goja.

Nähe, nu ska jag brotta ner pappa igen. Jag börjar bli så stark att jag blir lite rädd själv. Pappa har inte en chans när vi brottas.

Gott nytt år på er!

![brottning](/images/2014-12-31-brottning.jpg)
