---
layout: post
title: Själv på förskolan
date: 2015-08-29
---

Den här veckan har jag varit själv på förskolan. Pappa lämnade mig tidigt på morgonen, och sedan tog det jättelång tid innan han hittade tillbaka. Jag klarade mig ganska bra själv, och det var roligt nästan hela tiden.

När pappa kommer och hämtar mig brukar jag först se glad ut. Sen kommer jag på att jag har haft det ganska jobbigt under dagen - så jag protesterar lite genom att skälla på honom en kort stund och kanske gråta en skvätt. Sen åker vi hem. Då är vi kompisar igen.

![Glad](/images/2015-08-28-keps.jpg)

Förra helgen var mamma och pappa på bröllop. Det är en mamma och en pappa ger ringar till varandra och alla äter tårta, dansar och plingar i glasen. Jag har ett trick för att se om två personer är gifta med varandra: de brukar skälla på samma barn i så fall.

![Bröllop](/images/2015-08-22-brollop.jpg)

Under tiden kom Farmor och hälsade på mig. Vi lekte så mycket att farmor blev trött och jag blev smutsig. Mamma och pappa kom hem sent på natten. Tänk att det ska ta så lång tid att gifta sig.

Jag tyckte det var smutsigt hemma. Någon hade gått in med sandiga stövlar, så det var spår överallt. Det var ju tur att jag vet hur dammsugaren fungerar.

![Dammsugare](/images/2015-08-22-dammsugare.jpg)

Sen är det roligt med musik också. Jag spelar gitarr så ofta jag kan. Jag kan spela gitarr, men det låter inte så bra. 

Nu har mamma blivit förkyld. Då är hon stingslig, säger pappa. Jag vet inte vad stingslig betyder, så jag försöker muntra upp henne genom att gå upp extra tidigt på morgonen och sjunga fina sånger för henne. Då blir hon nog frisk snart.

![Gitarr](/images/2015-08-22-gitarr.jpg)

