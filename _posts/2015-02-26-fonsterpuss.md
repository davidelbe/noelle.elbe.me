---
layout: post
title: Fönsterpuss
date: 2015-02-26
---

Idag har jag hjälpt mamma putsa fönsterna! Jag pekar på fönstret och sedan putsar hon. Vi är ett superteam hon och jag! Hon fattar precis mina instruktioner.

Jag har även ritat min första teckning idag! Jag kan inte riktigt bestämma mig för vilken hand som är bäst men idag fick det nog bli vänstern. Riktigt snyggt om jag får säga det själv.

![rita](/images/2015-02-26-rita.jpg)

Häromdagen så hade vi besök av mina kompisar från föräldragruppen. Det var jättekul och alla lekte för det mesta snällt och fint bortsett från när vi inte gjorde det. Kan ha inträffat en och annan incident, men det ska vi tala tyst om annars får jag aldrig ha kompisar på besök igen.

Mammorna åt från bordet medans vi barn hade kalasade lite var stans men allra helst på golvet. Dammsugaren fick allt veta att han levde efter den måltiden.

Jag fick en massa fina skumgummiklossar i doppresent i somras, de plockade vi fram nu och klossarna var riktigt poppis! Det bästa är att bita i dom. Mina kompisar har dock lite fler tänder än jag men jag ska nog allt sätta min stämpel i varenda bit så småningom.

Efter ett överläggande mellan oss bebisar så var det bästa när vi alla rockade loss till musikvideon Gagnam Style. Det var riktigt najs!

