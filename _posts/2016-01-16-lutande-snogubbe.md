---
layout: post
title: Lutande snögubbe
---

Det blev lite töväder några dagar, och då höll min snögubbe på att
säcka ihop helt - men som tur var hann det bli kallt igen innan han
ramlade. Så nu står han en aning bakåtlutat - det ser lite jobbigt
ut.

![bild](/images/2016-01-05-lutande-snogubbe.jpg)

Jag var hos Farmor och hälsade på. Hon hade massor av leksaker framme,
men roligast av allt var sällskapsspelen som de vuxna skulle ha. Jag
kan inte förstå att de gör alla de vuxnas saker mycket mer roliga och
spännande än de gör leksakerna. Jag gömde jättemånga bitar till deras
spel och tittade på när farbror Tobias och farbror Albin försökte
hitta dem igen. Allra smartast var att gömma svarta spelpjäser på en
svart matta i mörkret.

![bild](/images/2016-01-06-spel.jpg)

Igår fick jag gå hem från dagis lite tidigare för jag hade feber. Men
idag mår jag bättre. Nettan kom och hälsade på. Hon hade tagit med sig
en prinsesskrona till mig. Jag antar att det betyder att jag är
kunglig på något sätt och måste äta prinsesstårta varje dag? Snygg
blev jag i min krona i alla fall.

![bild](/images/2016-01-15-nettan.jpg)
