---
layout: post
title: Noelles konfettiskola
date: 2014-11-17
---

Idag har jag tagit hand om pappa helt själv som jag brukar göra på måndagar. Jag har gjort konfetti. Det är en underbar måltid. Eftersom jag är den mest generösa person jag känner tänkte jag bjuda på receptet här i bloggen.

![Konfetti](/images/konfetti.jpg)

* Hitta en bra tidning. Jag brukar ta någon som är oläst – då får jag bäst reaktioner. Serietidningar har många roliga färger, vilket givetvis ger en mycket godare konfetti.
* Hitta en ostörd plats. Det brukar räcka med att låtsas bajsa så får man vara ifred en stund. 
* Proffstips: Om jag är tyst för länge brukar mamma misstänka att jag ställer till oreda. Låt lite lagom mycket.
* Riv loss lagom stora bitar. Jag brukar riva tills någon skriker åt mig eller snor tidningen.
* Se till att det hamnar någon form av vätska på konfettibitarna så att de klistrar fast sig i saker. Då tar det dessutom mycket längre tid för andra att sno din konfetti sedan.
* När du blir upptäckt: Kryp fort eller se söt ut. Av någon anledning verkar inte Pappa gilla konfetti. 
* Nu när du har din konfetti klar är det bara att mumsa loss. En vällagad konfetti är en fullvärdig måltid för vilken bebis som helst.

