---
layout: post
title: Pappavecka
date: 2015-02-12
---

Den här veckan har jag varit hemma med pappa hela veckan. Mamma har jobbat i Ljungby
så nu är det hon som kommer hem sent på kvällarna och gäspar hela tiden.

I går var farbror Albin här. Han och pappa fixade en massa saker i huset, och jag
var med och fick hjälpa till. Det var jätteroligt. Till exempel skulle vi sätta
fast en tröskel till mitt rum. Jag satte mig hela tiden precis på platsen som tröskeln
skulle vara på så att Albin och pappa skulle fatta var tröskeln skulle sitta. Då sa de att jag var i vägen.
Det var jag inte! Vägen är ju utomhus där bilarna åker.

![tröskel](/images/2015-02-12-troskel.jpg)

Albin sågade sönder min vindstrappa. Då blev jag jätteledsen. Men det gick över när jag fick en clementin. Jag är rätt enkel att ha att göra med på det sättet. Jag är inte direkt långsint. Det beror nog mest på att jag inte kommer ihåg så mycket. Tur jag har bloggen så jag kan komma ihåg det här när jag blir större.

Farbror Albin har också en bebis. Han är liten och luden och heter Alfons. Han beter sig ungefär som
jag – kryper omkring, äter mat på golvet och kissar på ställen han inte får kissa på.
Alfons såg lite mager ut, så jag matade honom. Då blev vi kompisar.

![alfons](/images/2015-02-12-hund.jpg)

Farmor kom på besök på kvällen så jag sov hos henne på natten. Vi vaknade tidigt båda två
så vi kunde hinna busa ordentligt innan mamma och pappa vaknade.

Det var fint väder så pappa tog med mig på en liten rundtur i Växjö.
Det var fint. Jag somnade efter två minuter i vagnen och vaknade när vi kom hem.
Här kan ni se när jag inte njuter av utsikten över Växjösjön.

![växjösjön](/images/2015-02-12-vaxjosjon.jpg)




