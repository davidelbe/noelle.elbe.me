---
layout: post
title: Vitt
date: 2015-02-02
---

Det är vitt ute. Jag tror det är mamma som fixat det. Hon har ju beställt ett vitt hus med vita väggar och ett vitt soffbord. Nu har hon gått lite för långt. Jag ska måla om nästa gång jag kommer ut. Gräsmattan skulle nog passa bra i rött, tror jag.

![bild](/images/2015-02-02-sno.jpg)

Jag har börjat träna på att säga några ord. Både mamma och pappa är rätt tröga på att förstå vad jag egentligen menar, så det är väl bäst att lära sig deras primitiva språk. Men det är inte lätt, inte. Det blir mest "da, da da, da" - oavsett vad jag försöker säga. Jag har nog ryskt påbrå.

Mamma har skaffat TVÅ nya dammsugare. Dels en liten robot som åker runt och äter upp alla mina smulor, och dels en bärbar som hon har för att äta upp alla mina smulor i soffan. Man kan ju för sjutton inte gömma smulor någonstans här nuförtiden.

![bild](/images/2015-02-02-dammsugare.jpg)
