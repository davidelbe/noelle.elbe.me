---
layout: post
title: Detektivnoelle och bebisen i diskmaskinen
date: 2014-12-13
---

Idag har jag varit ute på hemligt uppdrag.

Det är något skumt på gång hemma. När jag i ett obevakat ögonblick (tro mig, sådana får jag inte många på en dag) lyckades ta mig fram till den stora diskmaskinen såg jag något mycket märkligt.

För er som inte vet vad en diskmaskin är så kan jag berätta att det är en maskin som äter upp alla goda rester på tallrikar och bestick. Den verkar jättehungrig.

Det märkliga i sammanhanget är att jag tror att jag har hittat vem det är som äter upp alla rester. Det är en liten bebis! Jag tittade in i maskinen och där var hon. Hon såg mycket förvånad ut.

Mamma säger att det bara är en spegelbild, men jag såg nog att det var en bebis. Jag antar att mamma och pappa inte har upptäckt henne än. Jag ska gå till botten med det här!

![diskmaskin](/images/diskmaskin.jpg)
