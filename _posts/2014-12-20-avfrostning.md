---
layout: post
title: Avfrostning!
date: 2014-12-20
---

Idag har jag varit på barnkalas hos min kusin Kimberly. Det var
tema:Frost. Jag har inte sett filmen, men jag har dreglat i vår
frys flera gånger. Då blir det massor av frost, och ganska frostig stämning hemma också.Det är jättehäftigt att de valt ett sådant tema.

Mamma och pappa kalasade på en massa godsaker. Själv fick jag bara russin, vatten
och lite torra kex. Jag snodde åt mig lite tårta när mamma inte såg.

Kimberly fick massor av paket. Jag gillar mest omslaget, men det var några schyssta presenter.
Bland annat en sån där bebis som vi hittade i simhallen. En sån vill jag också ha.

Sedan fick hon en stor tjocktelefon, som man hade förr i tiden. Pappa berättade
att man inte hade egna telefoner på den tiden, utan det var huset som hade telefonen.
Det är ju helt befängt. Hus kan ju inte prata. Eller kan dom?

![barnkalas](/images/2014-12-20-barnkalas.jpg)

Vi gick en tipspromenad också. Jag hade alla rätt, tror jag. En av frågorna
var vilken tid Kimberly var född. Jag svarade _vintertid_, det måste väl vara helt rätt?
