---
layout: post
title: "Lekland och GeKås"
date: 2015-01-26
---

Den här veckan har mycket hänt. Snickarn och elektrikern har varit här,
så nu har vi ljus i alla rum. De byggde en jättehög ställning mitt i
rummet som jag inte fick röra. Nu har vi ljus i det höga taket också.

I lördags var det kalas för min kompis William. Han fyllde två år, och
vi fick komma på kalas på Leos lekland. Undrar om William bor där?
Det var hur många barn som helst där, och massor av roliga saker
att göra. Jag provade att bada i bollhavet och åka en jättelång rutschkana
med mamma och pappa.

![lekland](/images/2015-01-26-lekland.jpg)

På eftermiddagen åkte vi och hälsade på farmor i Falkenberg.
Det var jättekul, precis som vanligt. Farmor hade en ny bok till mig som jag läste från pärm till pärm!

Fast Jan-Ove var inte där.
Han hade blivit påkörd av en bil och ligger på sjukhus. Hoppas
han blir frisk snart. Vi brukar ju titta på sport ihop, jag och Jan-Ove.

Varför heter det sjukhus förresten? Man är väl där för att bli frisk? Vi säger friskhus i fortsättningen, va?


![bild](/images/2015-01-26-farmor.jpg)

Jag fick sova i farmors säng på natten eftersom jag inte kunde hålla tyst.
Det kan tydligen inte farmor heller, så vi fick sova ihop. Mamma och pappa var mycket nöjda.

På söndagen var vi på GeKå:s i Ullared. Det är en jättestor affär
dit folk åker för att köpa samma saker som de kunde köpt hemma, fast
här får de stå i lite längre köer. Vuxna är inte kloka.

Jag åkte omkring i en vagn och försökte förklara för alla att de skulle
fokusera på att köpa leksaker till sina barn istället för schampoo,
tandkräm och annat onödigt. De flesta log tillbaka, men fattade inte
vad jag sa. Antagligen kunde de inte språket ordentligt.

![bild](/images/2015-01-26-gekas.jpg)
