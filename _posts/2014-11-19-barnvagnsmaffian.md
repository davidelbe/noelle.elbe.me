---
layout: post
title: Barnvagnsmaffian
date: 2014-11-19
---

Idag har jag ingått medlemskap i en de många av barnvagnsmaffiorna som terroriserar Växjö City.

Det var tydligen så illa ett tag att man var tvungna att rita barnvagnar på marken inne i stan för att vissa pensionärer kände sig hotade.

Alla maffiosor och paffiosor har en ritual där bebbiosorna körs ner till sjön, radas upp, och tvingas uthärda den långa rundan runt.

Jag tror aldrig någon har klarat en hel runda utan att somna så det är en rejäl utmaning att delta!

Därefter fortsatte vi hem till min kompis Hilma där mammor och bebisar skulle socialisera.

Just nu lider jag av lite separationsångest så även om jag kan tycka att det är mysigt att peta de andra barnen i ögonen, dra i håret och ta ett litet smakprov då och då, så föredrar jag faktiskt sällskapet av mammas ben.

Det är ett bra ställe att hänga på!