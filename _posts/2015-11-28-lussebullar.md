---
layout: post
title: Lussebullar och rockringar
date: 2015-11-28
---

Jag och mamma har bakat. Bakning är egentligen bara ett krångligt sätt att
äta saker. Först gör mamma en deg och hämtar russin. Då äter jag russinen och
stoppar i mig så mycket deg jag hinner.

Det som blir över tar mamma och stoppar in i ugnen. Efter en stund kommer det ut
lussebullar som Pappa sedan äter upp i smyg.

![bild](/images/2015-11-22-lussebullar.jpg)

Jag har varit och hälsat på Evald och Barbro. Det är Farmors mamma och pappa.
De bor jättelångt bort, så jag vet inte hur de orkar åka hem varje dag. Jag fick
både bullar och saft, och så kastade jag boll med Evald. Han har ju riktigt fin
bollkänsla – det kanske kan bli fotbollsproffs av honom om vi tränar lite tillsammans.

![bild](/images/2015-11-21-evald.jpg)

Nettan hade ett kalas till. Hon ska då alltid ha så mycket uppmärksamhet. Jag lärde
morbror Nicke att använda en rock-ring och sedan smällde jag några ballonger. Det var alltså ett bra kalas.

![bild](/images/2015-11-21-nicke.jpg)

När mamma och pappa är trötta på att laga mat går vi till hamburgerrestaurang.
Det är roligt för då kan jag springa in i lekrummet och gömma mig och aldrig komma ut.

![bild](/images/2015-11-22-leka.jpg)
