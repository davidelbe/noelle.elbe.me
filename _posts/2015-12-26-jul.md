---
layout: post
title: "Julafton"
date: 2015-12-26
---

Nu har det varit julafton här. Ända sedan förr-förra helgen har det varit fullt upp
med saker som hänt nästan varje dag.

För två veckor sedan hade vi Luciafirande på förskolan. Det var lite
konstigt, för vi övade sånger varje dag jättemånga gånger. Sedan sjöng
vi dem en enda gång för alla föräldrarna, och sen dess har vi inte
sjungit dem en enda gång mer.

![bild](/images/2015-12-14-pepparkaka.jpg)

Mamma har satt in ett träd inomhus och satt en massa kulor, fåglar och
annat roligt som blinkar och lyser i. Jag får inte röra den. Det gör
jag ändå.

![bild](/images/2015-12-13-julgran.jpg)

Häromdagen kom massor av personer som jag tror jag känner och hälsade
på. Det var Morfar, Farmor, Farbror Albin och mostrar och jättemånga
andra. De hade med sig en massa mat som de inte orkade äta upp
själva. Antagligen hade de hört att jag är duktig på att äta, men så
mycket orkar inte ens jag.

Sen kom tomten. Det är en kille i röda kläder som inte har någon att
fira jul med, så han verkar åka runt och muta sig in hos folk med
hjälp av presenter. Det funkar bra på mig! Jag var lite skeptisk till
tomten i början, men sen gick det bra.

![bild](/images/2015-12-24-tomten.jpg)

Idag ska vi åka till Malmö och hälsa på Farfar, Birgitta och Allan.
Än så länge har vi inte haft någon snö i vinter, men det kanske kommer
i veckan. Jag vill ju åka på min nya pulka!
