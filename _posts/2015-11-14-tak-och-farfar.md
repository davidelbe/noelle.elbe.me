---
title: "Bortblåst tak"
date: 2015-11-14
layout: post
permalink: /2015/bortblast-tak
---

![bild](/images/2015-11-07-entretak.jpg)

Mamma och Pappa satte upp ett nytt tak över entrén förra helgen. Sedan blåste det så mycket på natten att det lossnade,
så Pappa fick skruva upp det igen. Pappa skyllde på blåsten, men jag tror nog att han skulle satt dit det bättre från början.
Han kunde använt intorkad gröt, mamma brukar säga att det aldrig går att få bort.

![bild](/images/2015-11-08-springa-inne.jpg)

Vi var och hälsade på hos Tobias och Sara igen. Den här gången hade Farfar och Farbror Albin hittat dit också. Vi var ute
och gick på promenad, och jag var inte alls glad. Sen visade det sig att jag hade öroninflammation, så det var ju inte så konstigt.
Jag tycker inte om medicin, men om man får choklad eller glass efteråt kan man gå med på det. Det är viktigt att man skriker lite extra så inte mamma glömmer bort chokladen.

![bild](/images/2015-11-13-rita.jpg)

I går kväll var jag och träffade Levinarna. Vi ritade och dansade hela kvällen. Jag ritade på de andras teckningar så att de skulle bli lite finare. Så snäll kan jag vara ibland!
